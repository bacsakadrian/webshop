<template>
    <div>
        <h1>Magyarországi cégtörténet</h1>
    </div>

    <p>
    Az EnerSys Hungária Kft. a világ legnagyobb ipari akkumulátor gyártójának, a New York-i tőzsdén jegyzett EnerSys Plc.-nek magyarországi leányvállalata. 
    A világszerte több, mint 9300 alkalmazottat foglalkoztató anyacég összesen 32 gyártóhellyel rendelkezik az Amerikai Egyesült Államokban, Mexikóban, Brazíliában, Argentínában, Nagy-Britanniában, Franciaországban, Németországban, Lengyelországban, Bulgáriában, Olaszországban, Spanyolországban, Csehországban, Magyarországon, Tunéziában, Kínában, Indiában és Ausztráliában.
    A cég világpiaci részesedése 2012-ben több, mint 25%. A globális vállalat mai formájában többszörös nemzetközi fúziók révén egy évtizednél hosszabb idő alatt jött létre olyan neves és tradicionális, ipari akkumulátorgyártó cégek összeolvadásából, mint például a VARTA, FIAMM MP, Chloride, Tungston, Oldham, Oldham Crompton, Hawker Energy, hogy csak a jelentősebb európai neveket említsük.</p>
    <p>
    A magyarországi leányvállalat VHB (Varta Hawker Batteries) Hungária Kft néven, a VARTA Kft-ből leválva jött létre 1995-ben, amikor a VARTA Batterie AG Ipari Akkumulátor Divíziója csatlakozott a formálódó nemzetközi cégcsoporthoz. Követve a nemzetközi szintű, anyavállalati változásokat az elnevezése előbb Hawker Hungária Kft-re, majd 2002-ben EnerSys Hungária Kft-re módosult.
    A társaság alaptevékenysége ipari akkumulátorok, illetve ezeken alapuló komplett áramellátó berendezések és rendszerek értékesítése valamint az ehhez kapcsolódó installációs, szerviz és karbantartási szolgáltatás. Ez a tevékenység három nagy szakmai területre bontható.
    Az első a helyhezkötött áramellátások köre, amelybe egyen és váltakozó feszültségű rendszerek sorolhatók energetikai fogyasztók, erőművek, alállomások, távközlési létesítmények, számítástechnikai központok, ipari folyamatirányítási rendszerek. stb. táplálására.
    A második alkalmazási kört a hajtási célú akkumulátorok, illetve rendszerek képezik. Ezen belül a legmeghatározóbb a villamos targoncák területe, de ide tartoznak többek között az ipari takarítógépek és a különböző, különleges villamos járművek telepei is. Ezt a palettát színesítik a speciális akkumulátor töltők és az akkumulátor csererendszerek.
    A harmadik csoportba a különböző katonai felhasználású berendezések tartoznak a repülőgépektől kezdve a szárazföldi harci járműveken át egészen a tengeralattjáró akkumulátorokig.</p>
    <p>
    A fentebb említett kereskedelmi tevékenységeken túl a magyar leányvállalat jelentős központja az európai EnerSys fejlesztésnek. Az anyacég lítium-ion akkumulátor fejlesztésének európai bázisa az EnerSys Advanced Systems az EnerSys Hungária Kft. divíziójaként működik.
    </p>
    <h4><strong>A magyarországi forgalmazásban legismertebb márkanevek:</strong></h4>
    <img class="uk-align-center" src="@/assets/markak2.png"/>
</template>

<style>
    h1, h2, h3 ,h4 ,h5 {
        text-align: center;
    }
</style>